---
layout: post
title: Passage
excerpt: |-
  ![Passage](http://indiegames.it/images/passage.png)
    
  Memento mori
---
### Memento mori

![Passage](http://indiegames.it/images/passage.png)

La vita è un passaggio; per questo la fine di Passage poteva coincidere solo con la morte del protagonista. Cinque minuti, tanto dura la vita del personaggio, dipanandosi attraverso un labirinto che il gioco ci permette di perlustrare. Il labirinto è infinito,  come le possibilità che ciascuna vita può avere, si sviluppa in tutte e quattro le direzioni cardinali, ma la porzione visibile è sempre e solo una piccolissima parte, come le possibilità che la vita in realtà ci concede.

Il protagonista comincia la sua avventura all'estrema sinistra dello schermo, avvicinandosi progressivamente alla parte destra. Durante il percorso la figura del personaggio si evolve: da giovane con abiti sgargianti e capelli biondi, si fa calvo con la maturità e gli abiti prendono i colori dell'autunno, fino alle fasi finali del gioco, quando è solo un vecchio ricurvo su se stesso che usa un bastone per riuscire a camminare.

Il percorso è lineare nella parte alta del labirinto e si complica scendendo in profondità, proprio come quando la vita ci impegna a riflettere. Le difficoltà tuttavia portano a riconoscimenti più esaltanti: il numero di tesori di cui è disseminato il terreno è maggiore all'aumentare della complessità del sentiero.

Ad un certo punto, ad affiancarsi nel cammino ci sarà una figura femminile, che da quel momento in poi non lascerò il nostro eroe mai più da solo. La prospettiva di una vita in solitudine non è certo allettante, ma proseguire il nostro percorso in due ci impedirà di percorrere le parti più intricate del labirinto, quelle cioè sature di tesori.

L'autore, Jason Rohrer, sviluppa il gioco alla soglia dei suoi trent'anni, come una sorta di monito: *ricordati che devi morire*. Passage è una poesia interattiva autobiografica che raccoglie in soli cinque minuti il significato di una vita o di tutte, un'opera d'arte di cui la definizione "video gioco" non riesce a coglierne appieno l'essenza.

Risorse:

* [Passage: a Gamma256 video game by Jason Rohrer](http://hcsoftware.sourceforge.net/passage/)
