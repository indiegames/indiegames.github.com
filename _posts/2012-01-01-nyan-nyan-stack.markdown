---
layout: post
title: Nyan Nyan Stack
excerpt: |-
  ![Nyan Nyan Stack](http://indiegames.it/images/nyan_nyan_stack.png)
    
  Retro kitty platformer
---
### Retro kitty platformer

![Nyan Nyan Stack](http://indiegames.it/images/nyan_nyan_stack.png)

Una recensione lampo su un gioco bello per la sua semplicità: Nyan Nyan Stack.

Nei panni dell'ormai celebre gatto giapponese bisogna superare sei semplici livelli raggiungendo la bandiera che indica la fine di ogni percorso. Per completare l'opera bisogna servirsi degli oggetti raccolti lungo la strada, come sacchi di soldi e maiali rosa, per formare pile che permettano di raggiungere i punti più alti dove si trovano le bandiere.

La difficoltà non arriva mai ad un livello impegnativo, ma questo fa parte delle peculiarità del gioco: pochi livelli, semplice e lineare.

I colori sgargianti e la musica low-fi dipingono un platform dal sapore agrodolce che riporta al passato.

Definito dal creatore come un *retro kitty platformer* è stato sviluppato in un weekend da Hayden Scott-Baron, in arte Star Fruit Games, come progetto per il [Ludum Dare 22](http://www.ludumdare.com/compo/ludum-dare-22/?action=preview&uid=472).

Da segnalare in chiusura la recente collaborazione di Hayden con Stephen Lavelle (Increpare, sviluppatore di [Brain Damage](http://indiegames.it/2011/12/brain-damage.html)) alla creazione di Pirouette.

Risorse:

* [Nyan Nyan Stack](http://starfruitgames.com/blog/?p=414)
