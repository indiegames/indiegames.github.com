---
layout: post
title: 'Enviro-bear Operation: Hibernation'
excerpt: |-
  ![Enviro-bear Operation: Hibernation](http://indiegames.it/images/enviro_bear.gif)
  
  Chi sta guidando quella macchina?<br/>
  O mio Dio, c'è un orso al volante!
---
### Chi sta guidando quella macchina? O mio Dio, c'è un orso al volante!

![Enviro-bear Operation: Hibernation](http://indiegames.it/images/enviro_bear.gif)

Una simulazione di guida: sei un orso al volante di un'automobile arancione, devi fare di tutto per procurarti il cibo necessario alla sopravvivenza prima che arrivi l'inverno.

Come si gioca:

1. mangia bacche e pesci;
2. quando sei *abbastanza grasso* guida dentro una caverna per andare in letargo.

Per guidare, mangiare e cacciare i nemici puoi muovere solo un braccio dell'orso.

Evita punture d'ape e le puzzole incazzate che mangiano tutto il cibo che sei riuscito a raccimolare.

Se ti ritrovi in macchina oggetti ingombranti puoi sbarazzartene lanciandoli fuori dal finestrino e per aiutarti nella guida puoi appoggiare il timer sopra al pedale dell'acceleratore liberando così la zampa per manovrare il volante.

Ci sono altri orsi motorizzati in circolazione quindi fai attenzione, dopotutto gli orsi non sono conosciuti per la loro abilità al volante.

Passa sopra ai laghetti e ai cespugli per raccogliere pesci e bacche. Al messaggio *Hibernate* raggiungi la caverna più vicina per andare in letargo.

Non è molto recente, sia Enviro-bear 2010 che Enviro-bear 2000 sono del 2009, ma è uno dei giochi che hanno segnato il mio percorso verso la scena indie.

Enviro-bear 2000 compare come finalista per il [Nuovo award dell'IGF 2010](http://www.igf.com/2010finalistswinners.html#enviro).

Sviluppo e grafica sono di Justin Smith, anche conosciuto come Captain Games, indie game developer di Vancouver.

Risorse:

 * [Enviro-bear Operation: Hibernation](http://www.enviro-bear.com/)
 * [Justin Smith (Captain Games)](http://www.captain-games.com/)
