---
layout: post
title: Ultimate Flirt-Off
excerpt: |-
  ![Ultimate Flirt-Off](http://indiegames.it/images/ultimate-flirt-off.png)
    
  Il party si fa interessante
---
### Il party si fa interessante

![Ultimate Flirt-Off](http://indiegames.it/images/ultimate-flirt-off.png)

Musica, gente, alcol, manca solo una cosa a questa festa per essere perfetta: una bella ragazza da corteggiare.

Ultimate Flirt-Off catapulta il giocatore nel mezzo di un party universitario. Tra gli invitati c'è chi chiacchera e chi mangia uno spuntino mentre lo stereo suona una melodia R&B.

Per far colpo sulla ragazza appena incontrata il personaggio cerca, con il nostro aiuto, di intavolare una conversazione. Sta a noi scegliere, parola per parola, le giuste frasi per riuscire a concludere il corteggiamento con un bacio.

La difficoltà sta nel trovare la giusta sequenza di termini in un tempo limitato, indicato dal timer in alto a sinistra nello schermo di gioco. Per guadagnare secondi preziosi si può far bere un sorso di birra al protagonista, attenti però perchè l'alcol non aiuta le capacità oratorie. In modo inversamente proporzionale alla quantità di birra nel bicchiere lo stato di confusione aumenta ad un livello tale da rendere irriconoscibili le parole pronunciate dal personaggio.

In nostro aiuto una freccia verso l'alto di fianco al partner indica che siamo sulla strada giusta per concludere la serata al meglio, al contrario una freccia in giù suggerisce di cambiare tattica.

Un po' ripetitivo, ma molto divertente, il gioco è sviluppato da Diego Garcia (Radstronomical) con l'ausilio di [Flixel](http://flixel.org/), una libreria per creare giochi in ActionScript 3.

Risorse:

* [Ultimate Flirt-Off](http://radstronomical.com/media/FlirtOffPublic.html)
* [Bozza della mappa del corteggiamento](http://gamestorm.tumblr.com/post/14521791397/early-flirt-map-ideas-for-my-first-game-ultimate)
